# The Cient - Briefing/Debriefing

Leren om een debriefing te schrijven op basis van een briefing van een opdrachtgever.

## Context

Deze leertaak hoort bij sprint 2 "The Client". 
Dit is een deeltaak die je individueel uitvoert.

In het college S02W1-02-briefing-debriefing wordt behandeld wat een briefing en debriefing is.

## Doel van deze opdracht

Het briefingproces bestaat uit twee delen een briefing van de opdrachtgever en een debriefing. 
De debriefing is noodzakelijk voor de opdrachtgever om na te gaan, of duidelijk is overgekomen, wat hij voor ogen had. 
Maar ook voor jou en je team om om te controleren of je alles goed heeft begrepen en geconcretiseerd.

<img width="1545" alt="image" src="https://user-images.githubusercontent.com/1391509/162735565-991e7bd6-e09d-4a34-a262-6fb91de004cc.png">

## Werkwijze

De werkwijze volgt de fasering van de Development Life Cycle.

Briefing /debriefing zit in [analyse](#analyseren) fase van de Dev Life Cycle.
Waar moet je op letten als je een briefing krijgt van een opdrachtgever en waar moet een debrbiefing uit bestaan? En hoe start je vervolgens je project op, welke stappen doorloop je voor een goede gestructureerde werkwijze?

<img width="1535" alt="image" src="https://user-images.githubusercontent.com/1391509/162735717-821ce014-cb2a-451f-8f93-36e2cab2a2c7.png">


### Analyseren

In de analysefase inventariseer je wat er moet gebeuren om een taak uit te voeren.

#### Het briefingproces van een opdracht. 

Voordat je naar de briefing van de opdrachtgever gaat bereid je je voor op het gesprek zodat je weet welke vragen je moet stellen. Na de briefing stuur je de opdrachtgever een debriefing waarin je in eigen woorden opschrijft wat jij denkt dat de opdracht inhoudt. 

Het briefingproces bestaat uit twee delen:
 - Briefing van de opdrachtgever
 - Debriefing, ofwel de terugkoppeling dat je alles goed begrepen heeft.

De debriefing is noodzakelijk voor:
- De opdrachtgever om na te gaan, of duidelijk is overgekomen, wat hij voor ogen had
- Voor jou om te controleren of je alles goed heeft begrepen en geconcretiseerd.

In een debriefing komen deze zaken aan bod:

#### 1. Contactgegevens

Voor welke organisatie ga je de opdracht uitvoeren?
- Bedrijfsnaam
- Voor- en achternaam contactpersoon en contactgegevens
- Datum aanvraag
- Datum oplevering

#### 2. Achtergrondinformatie

Wie is de opdrachtgever? 
- Welke diensten biedt hij aan?
- Wat zijn de unique selling points van het bedrijf?
- Zijn er belangrijk mijlpalen of gebeurtenissen?
- …

#### 3. Opdrachtomschrijving

Omschrijf kort en bondig het probleem en vertaal dit in een uitdaging. 

[Bedrijfsnaam] wil [een oplossing] om [het probleem] te voorkomen.

#### 4. Aanleiding

Wat is de reden dat de opdracht wordt ingediend en waarom op dit moment.

_Dit geeft antwoord op de vraag: Waarom doen we dit?_

#### 5. Doelstelling

Elk bedrijf hanteert doelstellingen. 
Afhankelijk van de grootte van het bedrijf kan het gaan om een doelstelling van het bedrijf, de afdeling of een persoonlijke doelstelling van jouw contactpersoon.

_Door dit helder te omschrijven, kun je meedenken of deze doelstelling voldoende aansluit bij de opdrachtomschrijving en het achterliggende probleem en vice versa._

#### 6. Oplevering

Beschrijf zo concreet mogelijk wat je oplevert. 

- Beschrijf exact wat er wordt opgeleverd (product/dienst)
- Welke tone of voice hanteer je? Huisstijl?
- …

_Hiermee toon je aan dat je de aanvraag goed hebt begrepen. Bij een positieve terugkoppeling van de opdrachtgever heb je direct zwart-op-wit een goedkeuring._

#### 7. Randvoorwaarden

- Wat hoort niet bij de oplevering?
- Wat is de planning van het project?
- Wat is noodzakelijk om te kunnen starten met de opdracht?
- Welke teamleden moet je aanstellen?
- Wat is het budget en is er voldoende budget?
- Welke systemen, technieken of expertise zijn nodig?
- Welke specificaties en eisen stelt het bedrijf aan de oplevering?
- Zijn er obstakels denkbaar die extern liggen?
- …

#### 8. Gebruikers van het eindresultaat

Voor wie is de website bedoeld? 

- Wie is je doelgroep?
- Wat willen zij bereiken?
- Waarom tonen zij bepaald gedrag?
- Waarop baseren zij hun keuzes?
- Hoe denken zij over het gebruik van het product of dienst?
- …

#### 9. Relatie met andere projecten

Is het onderdeel van een groter system of website? Is er een koppeling naar een ander system? Is het onderdeel van een grote campagne?

_Elk project, elke aanvraag staat in relatie tot een ander onderwerp of project._


<details>
<summary>Aanpak</summary>

 1. Maak  een _mindmap_ voor de briefing, vul zoveel mogelijk informatie in die je al weet of kan opzoeken. 
 2. Maak een lijst met vragen van de dingen die je nog niet weet, neem dit mee naar de briefing van de opdrachtgever.
 3. Tijdens en na de briefing met de opdrachtgever maak je de _mindmap_ af. 
 4. Schrijf daarna de debriefing met alle informatie en stuur het op naar de opdrachtgever.
 5. Verwerk de feedback van de opdrachtgever en schrijf een definitieve debreifing, dit zijn de onderlingen afspraken die voor de opdracht gelden.

#### Materiaal analysefase

 Over briefing / debriefing
 - [Checklist voor de ultieme debriefing – in 11 stappen naar resultaat](https://www.frankwatching.com/archive/2020/09/10/ultieme-debriefing-checklist-11-stappen/)
 - [Hoe stel je een goede briefing en debriefing (onderzoeksomschrijving en terugkoppeling daarop) op?](https://www.joho.org/en/hoe-stel-je-een-goede-briefing-en-debriefing-onderzoeksomschrijving-en-terugkoppeling-daarop-op)
 - Voorbeeld van een Mindmap voor een debriefing:
   <img width="1077" alt="image" src="https://user-images.githubusercontent.com/1391509/134825307-400aaa62-df4e-41b2-971a-03cee2886a7c.png">

</details>



## Criteria

Focus sprint 2 - De focus in deze sprint ligt op het maken van een opdracht voor een opdrachtgever en het presenteren van het resultaat.Kennismaken met het vakgebied, communiceren en presenteren. Hoe kom je over bij je opdrachtgever. Durfen.

Deze leertaak hoort bij de gedragscriteria:

- Methodisch handelen: Je realiseert een oplossing voor een opdrachtgever.
- Probleemoplossend vermogen: Je analyseert een vraag en volgt de aangeboden oplossingsrichting.

Deze opdracht is done als:

 - [ ] Er is _mindmap_ met alle onderdeen van de debriefing
 - [ ] Er is een debriefing geschreven voor de opdrachtgever
 - [ ] De feedback van de opdrachtgever op de (eerste) debriefing is beschreven
 - [ ] De briefing en debriefing is gedocumenteerd in de Readme van de leertaak
 
